                              *** POKUS! ***
                                   av
                          Magic Wand Productions

                                   1.
                                 (Lore)

                  DEN GJEMTE KOSTNAD AV MENNESKELIG MAGI

                   Meditasjonene til en angrende magiker

                                    I
                            Det opprinnelige:

I begynnelsen var det magi. Magi kan beskrives som en energi. Eller ikke... Det
finnes egentlig ingenting man kan stedfeste ved magien. Det eneste som kan bekreftes
om den, er at den er kaotisk og uforutsigbar. Det er ikke mulig å forstå hva den gjør,
fordi det virker som den både gjør og ikke gjør ting samtidig. På denne måten så
poppet eksistensen ut i eksistens. Og samtidig ikke... Det er ihvertfall bestemmt
at denne opprinnelige verden var lagd som komplett. Alle mulige skapninger,
skikkelser og former ble skapt. Alle var udødelige og verden var harmonisk...

All materie i den nyskapte verden var bundet til ubrytelige fysiske lover. Steiner
falt mot bakken i steden for å sveve. Alle tre som falt måtte lage en lyd.
Hvis man prøvde å laste ned porno, så ga man PC'en sin herpes... Det var ganske
kjipt. Likevel var det noe av dette som kunne avvike fra disse reglene. De tenkende
skapningene så ut til å kunne bryte med disse reglene. De hadde en naturlig tilkobling
til magien. Æyrmonene, "De Ubegrenslige", var kjent som mysteriøse skapnigner av
menneskene. De kunne velge å eksistere og ikke eksistere som det passet dem. Hvis,
for eksempel, en æyrmon kom hjem til kona si og hun kaster kniver og forteller
ham om alle årene de kastet bort på dette ekteskapet, bare for at han skulle være
utro mot henne med en zebra, kunne han lett bare si at det ikke spillte en rolle,
fordi ingen av dem eksisterte i det hele tatt. Det var veldig nyttig. Så klart var
ikke eksistens det eneste æyrmonene kunne manipulere. De kunne være flere steder på
én gang, de kunne benekte tyngdekraften, de kunne splitte hav med tåneglene, de
kunne telle til tre uten å bruke fingerene, de kunne lage ekstremt gode yum-yum
nudler, osv. Det er var ikke grenser til hva de kunne gjøre.
